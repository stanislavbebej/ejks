---
title: '269. Chváľ, Sione, Spasiteľa'
editPost:
  URL: 'https://github.com/stanislavbebej/ejks?tab=readme-ov-file#prida%C5%A5-alebo-upravi%C5%A5-piese%C5%88'
  Text: 'Navrhnúť opravu'
weight: 269
---
1. Chváľ, Sione, Spasiteľa, - chváľ Pastiera, Živiteľa - chválospevom srdečným.
2. Podľa svojej chváľ možnosti - jeho, lebo tej hodnosti - nie si ty dostatočný.
3. Dnes sa predmet chvályhodný, - chlieb živý, pre nás životný, - k sláveniu predstavuje.
4. Pri poslednom večeraní, - k požívaniu že je daný - kresťan nepochybuje.
5. Nech je chvála dokonalá, - nech je plná, slávna, stála - a radostné uctenie.
6. Bo deň iste slávny ctíme, - keď večere tej svätíme - divné ustanovenie.
7. Za posvätnej tej večere - Baránkom tým novým berie - Starý zákon už svoj cieľ.
8. Nová doba nastupuje - tôňa pravde ustupuje, - svetlo dané za podiel.
9. Kristus večer čo zaručil, - na pamiatku to poručil, - na naše oslávenie.
10. Kňazi to aj obnovujú, - keď chlieb, víno posväcujú - nám na večné spasenie.
11. Kresťanom sa článok dáva, - že sa Telo z chleba stáva, - víno v Krv sa zmeňuje.
12. Keď aj zmysly nášho bytia - túto pravdu nedovidia, - viera nám ju zjavuje.
