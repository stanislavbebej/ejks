---
title: '366. Pozdravená buď, Mária'
editPost:
  URL: 'https://github.com/stanislavbebej/ejks?tab=readme-ov-file#prida%C5%A5-alebo-upravi%C5%A5-piese%C5%88'
  Text: 'Navrhnúť opravu'
weight: 366
---
1. Pozdravená buď, Mária, vrúcne od nás každého, ty si svetu porodila Spasiteľa drahého, ktorý v nebi a na zemi kraľuje od večnosti, pretos' hodná pred všetkými, úcty plnej vďačnosti.
2. Sláva Bohu na výsosti, zeme, nebies Pánovi, Matku plnú dal milosti, nádeje kvet ružový; vzdajme česť Trojici svätej zplna srdca čistého, aj Márii, Matke Božej, hlasom spevu vrúcneho.
3. V Boha Otca Stvoriteľa nepochybne veríme, Boha Syna Spasiteľa zbožným spevom chválime; i Ducha vždy vyznávame, darcu každej svätosti, skrz Máriu nádej máme dostať všetky milosti.
4. Prijmi, Otče, obeť našu, daj, by sa ti ľúbila, ktorú teraz prináša tu Cirkev, tebe vždy milá. Podporou nám buď v slabosti, Márie hlas prosebný, skrz ňu prijmi do milosti dar náš, Otče velebný!
5. Bohom dávno vyvolená dievka s úctou hovorí: Nech sa stane vôľa neba, pred ktorou sa svet korí! Preto všetci úctou jatí prespevujme v radosti: Svätý, svätý, Pán Boh svätý, daj nám v dobrom stálosti.
