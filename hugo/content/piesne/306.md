---
title: '306. Ó, Spasiteľ všetkých ľudí'
editPost:
  URL: 'https://github.com/stanislavbebej/ejks?tab=readme-ov-file#prida%C5%A5-alebo-upravi%C5%A5-piese%C5%88'
  Text: 'Navrhnúť opravu'
weight: 306
---
1. Ó, Spasiteľ všetkých ľudí, Ježiš Kristus najsladší, zhliadni na svoj národ, ktorý [:pred oltárom tu kľačí:].
2. Sladké Srdce, tebe sa my všetci obetujeme, by sme žili čnostne, zbožne, [:v tvojom Srdci blažene:].
3. Je to smutná pravda, že ťa mnohí poznať nechceli; zavrhli tvoj príkaz mnohí, [:a tak teba zapreli:].
4. Zmiluj sa i nad týmito, Ježišu náš milený, k presvätému Srdcu svojmu [:priviň všetkých v ľúbení:].
5. Kriste, Bože! Buďže Kráľom nielen nad veriacimi, riaď aj synov márnotratných, [:a zas kraľuj nad nimi:].
6. Daj, by títo pod otcovské prístrešie sa vrátili, aby takto hladom, v biede [:večne nezahynuli:].
7. Buďže Kráľom aj nad tými, čo blud odňal od teba a priveď ich k pravej viere, [:tebe patrí veleba:].
8. Buďže kráľom aj nad tými, ktorí žijú v pohanstve, aby zo tmy prišli k tebe [:a nemreli nešťastne:].
9. Nad všetkými ľuďmi kraľuj, by ťa každý miloval, aby jeden ovčinec, len [:jeden Pastier spravoval:].
10. Bože, Pane, Cirkvi svojej daj slobody, pevnoty, udeľ všetkým národom vždy [:pokoja a jednoty:].
11. Dajže, aby zo všetkých strán zaznieval vždy jeden hlas: Chválené buď, Božské Srdce, [:spása naša, večná slasť:].
