---
date: '2025-12-27T17:26:00+01:00'
title: '13. Moc Božia divná'
editPost:
  URL: 'https://github.com/stanislavbebej/ejks?tab=readme-ov-file#prida%C5%A5-alebo-upravi%C5%A5-piese%C5%88'
  Text: 'Navrhnúť opravu'
weight: 13
---
1. Moc Božia divná - a nevýslovná, - čo si učinila? - K obrazu svojmu - človeka stvorila.
2. Veľmi pekného, - nesmrteľného, - kvet celého diela, - by mohol poznať - svojho Stvoriteľa.
3. By ťa miloval, - v raji panoval - a žil v blaženosti, - v záhrade rajskej - z tvojej láskavosti.
4. Diabol zlostivý - bol závistlivý, - vidiac šťastie jeho, - ktoré mal človek - od Boha večného.
5. Úklady zlosti - kládol v chytrosti, - by človek zvábený - rozkoše rajskej - bol tiež pozbavený.
6. Nešľachetný had - v taký veľký pád - priviedol človeka - skrz okúsenie - jedného jablka.
7. Človek stráň kvetnú, - milosť posvätnú - a raj večný stratil, - aby sa viac doň - nikdy nenavrátil.
8. Pán Boh zjavil nám, - že nás spasí sám - skrze svojho Syna, - by nám byť mohla - odpustená vina.
