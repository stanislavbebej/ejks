---
title: '176. Umučenie drahého Pána'
editPost:
  URL: 'https://github.com/stanislavbebej/ejks?tab=readme-ov-file#prida%C5%A5-alebo-upravi%C5%A5-piese%C5%88'
  Text: 'Navrhnúť opravu'
weight: 176
---
1. Umučenie drahého - Pána Jezu Krista, - jak ho spísal svätý muž. - Ján evanjelista.
2. Ježiš Kristus, Bohčlovek, - múdrosť Otca svojho, - mnohé muky vytrpel - pre hriech sveta zlého.
3. Idúc k Jeruzalemu - ľud mu slávu volal, - spieval mu tam Hosana! - ako kráľa vítal.
4. Ježiš vedel, že ten ľud, - ktorý ho dnes slávi, - premení sa o tri dni - v krvilačné davy .
5. Pilát nechce súhlasiť - so žiadosťou židov; - kričia: Na nás krv jeho - a na našich synov!
6. Odsúdený, zmučený - kráča s krížom z mesta. - Aká hrozná potupa, - aká smutná cesta!
7. Pod krížom tam plakala - jeho Matka milá, - keď už smutná nastala - rozlúčenia chvíľa.
8. Kriste, skrze kríž a smrť - otvorils' nám nebe, - cestu spásy ukázals' - ráč nás prijať k sebe!
